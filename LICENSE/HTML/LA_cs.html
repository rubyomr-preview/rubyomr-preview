<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
Mezinárodní licenční smlouva pro programy bez záruky<br>
<br>
Část 1 - Obecná ustanovení<br>
<br>
STAŽENÍM, INSTALACÍ, ZKOPÍROVÁNÍM, PŘÍSTUPEM K PROGRAMU 
NEBO KLEPNUTÍM NA TLAČÍTKO "SOUHLASÍM" NEBO JINÝM POUŽITÍM 
PROGRAMU VYJADŘUJE DRŽITEL LICENCE SVŮJ SOUHLAS S TOUTO SMLOUVOU. 
JESTLIŽE TYTO PODMÍNKY AKCEPTUJETE JMÉNEM DRŽITELE LICENCE, 
PROHLAŠUJETE A ZARUČUJETE, ŽE JSTE ZMOCNĚNI VÁZAT DRŽITELE LICENCE 
TĚMITO PODMÍNKAMI. JESTLIŽE S TĚMITO PODMÍNKAMI NESOUHLASÍTE:<br>
<br>
* NESTAHUJTE, NEINSTALUJTE, NEKOPÍRUJTE PROGRAM, 
NEPŘISTUPUJTE K PROGRAMU, NEPOUŽÍVEJTE TLAČÍTKO "SOUHLASÍM", ANI PROGRAM 
NEPOUŽÍVEJTE; A<br>
<br>
* NEPRODLENĚ VRAŤTE NEPOUŽITÉ NOSIČE A DOKUMENTACI STRANĚ, 
OD KTERÉ JSTE JE ZÍSKALI, A BUDE VÁM VRÁCENA ČÁSTKA, KTEROU 
JSTE ZA NĚ UHRADILI (JE-LI TO RELEVANTNÍ). POKUD BYL PROGRAM 
STAŽEN, VEŠKERÉ JEHO KOPIE ZNIČTE.<br>
<br>
1. Definice<br>
<br>
"Oprávněné užívání" - stanovená úroveň oprávnění Držitele 
licence provádět nebo spouštět Program. Tuto úroveň lze měřit na 
základě počtu uživatelů, miliónů servisních jednotek ("jednotky 
MSU"), jednotek Processor Value Units ("jednotky PVU") nebo na 
základě jiné úrovně užívání, kterou stanoví IBM.<br>
<br>
"IBM" - společnost International Business Machines 
Corporation nebo některá z jejích dceřiných společností.<br>
<br>
"Licenční informace" ("LI") - dokument uvádějící informace 
a jakékoli dodatečné podmínky specifické pro Program. 
Dokument Licenční informace k programu je k dispozici na adrese www.
ibm.com/software/sla. Licenční informace lze rovněž nalézt v 
adresáři s Programem - prostřednictvím systémového příkazu - nebo ve 
formě příručky, kterou obdržíte s Programem.<br>
<br>
"Program" - níže uvedené komponenty, včetně originálu a 
všech úplných nebo dílčích kopií: 1) strojově čitelné instrukce a 
data, 2) komponenty, soubory a moduly, 3) audiovizuální obsah 
(jako jsou obrazy, text, nahrávky nebo obrázky) a 4) související 
licenční materiály (jako jsou licenční klíče a dokumentace).<br>
<br>
2. Struktura smlouvy<br>
<br>
Tato smlouva zahrnuje Část 1 - Obecná ustanovení, Část 2 - 
Podmínky specifické pro zemi (jsou-li nějaká) a dokument Licenční 
informace a představuje úplnou dohodu mezi Držitelem licence a IBM ve 
vztahu k užívání Programu. Nahrazuje veškerá předchozí ústní nebo 
písemná ujednání mezi Držitelem licence a IBM ohledně jeho užívání 
Programu. Podmínky Části 2 mohou nahrazovat nebo upravovat podmínky 
Části 1. V míře, v níž se vyskytne rozpor podmínek, mají podmínky 
dokumentu Licenční informace přednost před podmínkami obou Částí.<br>
<br>
3. Udělení licence<br>
<br>
Program je vlastnictvím IBM nebo dodavatele IBM, je chráněn 
autorskými právy a je k němu poskytováno právo užívání, není prodáván.<br>
<br>
IBM uděluje Držiteli licence nevýhradní licenci na 1) 
užívání Programu až do úrovně Oprávněného užívání uvedené na 
faktuře, 2) vytvoření a instalaci kopií na podporu takového 
Oprávněného užívání, a 3) vytvoření záložní kopie, to vše za 
předpokladu, že:<br>
<br>
a. Držitel licence získal Program zákonným způsobem a 
dodržuje podmínky této Smlouvy;<br>
<br>
b. záložní kopie není spouštěna, ledaže nelze spustit 
zálohovaný Program;<br>
<br>
c. Držitel licence uvádí všechna upozornění o autorských 
právech a další výhrady vlastnických práv na každé kopii nebo dílčí 
kopii Programu;<br>
<br>
d. Držitel licence zajistí, aby každá osoba (s lokálním 
nebo vzdáleným přístupem) používající Program 1) tak činila 
pouze jménem Držitele licence, a 2) tak činila v souladu s 
podmínkami této Smlouvy;<br>
<br>
e. Držitel licence nesmí 1) používat, kopírovat, upravovat 
nebo distribuovat Program jinak, než je výslovně dovoleno touto 
Smlouvou; 2) zpětně sestavovat, zpětně kompilovat či jakkoliv 
překládat Program, není-li to výslovně dovoleno zákonem bez možnosti 
toto povolení smluvně vyloučit; 3) užívat kterékoli komponenty, 
soubory, moduly, audiovizuální obsah nebo související licenční 
materiály nezávisle na Programu; nebo 4) Program sublicencovat, 
pronajímat či poskytovat formou leasingu; a<br>
<br>
f. jestliže Držitel licence získá tento Program jako 
Podpůrný program, bude jej používat pouze na podporu Základního 
programu a v souladu s veškerými omezeními uvedenými v licenci na 
Základní program, nebo - jestliže Držitel licence získá tento 
program jako Základní program - bude používat všechny Podpůrné 
programy pouze na podporu tohoto Programu a v souladu s veškerými 
omezeními stanovenými v této Smlouvě. Pro účely tohoto bodu "f" 
znamená "Podpůrný program" program, který je součástí jiného 
programu IBM ("Základní program") a je v Licenčních informacích k 
Základnímu programu jako Podpůrný program uveden. (Chce-li Držitel 
licence získat samostatnou licenci na neomezené užívání Podpůrného 
programu, musí se obrátit na subjekt, od něhož Podpůrný program 
zakoupil.)<br>
<br>
Tato licence se vztahuje na každou kopii Programu, kterou 
Držitel licence vytvoří.<br>
<br>
3.1 Přechody typu Trade-up, aktualizace a opravy<br>
<br>
3.1.1 Přechody typu Trade-up<br>
<br>
V případě nahrazení Programu programem typu Trade-up 
platnost licence nahrazeného Programu okamžitě končí.<br>
<br>
3.1.2 Aktualizace, opravy a záplaty<br>
<br>
Pokud Držitel licence obdrží aktualizaci nebo opravu k 
Programu, akceptuje veškeré dodatečné nebo odlišné podmínky, které 
jsou uvedeny v Licenčních informacích pro tuto aktualizaci nebo 
opravu. Nejsou-li k aktualizaci či opravě dodatečné nebo odlišné 
podmínky připojeny, pak se taková aktualizace či oprava řídí výlučně 
podmínkami této Smlouvy. Držitel licence se zavazuje, že v případě 
nahrazení Programu aktualizací přestane původní Program okamžitě 
používat.<br>
<br>
3.2 Licence na dobu určitou<br>
<br>
Licencuje-li IBM Program na dobu určitou, pak licenční 
oprávnění Držitele licence končí ke konci takové doby určité, ledaže 
se Držitel licence a IBM dohodli na prodloužení licence.<br>
<br>
3.3 Trvání a ukončení Smlouvy<br>
<br>
Tato Smlouva je účinná až do jejího ukončení.<br>
<br>
IBM je oprávněna ukončit licenci Držitele licence, jestliže 
tento nedodržuje podmínky této Smlouvy.<br>
<br>
Ukončí-li kterákoli ze stran licenci z jakéhokoli důvodu, 
Držitel licence je povinen okamžitě přestat používat a zničit 
všechny kopie Programu, které má ve svém držení. Podmínky této 
Smlouvy, jež svou povahou přesahují dobu její platnosti, zůstávají 
plně v platnosti a jsou účinné až do okamžiku jejich splnění a 
platí i pro případné právní nástupce a postupníky smluvních stran.<br>
<br>
4. Cena<br>
<br>
Poplatky (jsou-li nějaké) jsou založeny na úrovni 
Oprávněného užívání, která je uvedena na faktuře. IBM nevrací ani jinak 
nerefunduje již splatné nebo zaplacené částky, s výjimkou případů, 
které jsou specifikovány jinde v této smlouvě.<br>
<br>
Přeje-li si Držitel licence úroveň Oprávněného užívání 
zvýšit, je povinen o této skutečnosti předem informovat IBM nebo 
oprávněného prodejce IBM a uhradit veškeré příslušné poplatky.<br>
<br>
5. Daně<br>
<br>
Bude-li na Program některým úřadem uvaleno clo, daň či 
poplatek, vyjma těch, které jsou založeny na čistém příjmu IBM, pak 
se Držitel licence zavazuje tuto částku uhradit ve výši 
uvedené na faktuře, pokud nepředloží potvrzení prokazující jeho 
osvobození od takové povinnosti. Od data obdržení Programu je Držitel 
licence odpovědný za úhradu veškerých případných majetkových daní. 
Jestliže některý orgán k tomu oprávněný uvalí clo, daň či poplatek 
na import nebo export, přenos, přístup nebo užívání Programu 
mimo zemi, v níž byla původnímu Držiteli licence udělena 
licence, pak je Držitel licence povinen uhradit jakoukoli takto 
uvalenou částku.<br>
<br>
6. Záruka vrácení peněz<br>
<br>
Není-li Držitel licence z jakéhokoli důvodu spokojen s 
Programem a je původním Držitelem licence, je oprávněn ukončit 
licenci a má nárok na refundaci částky, kterou za Program zaplatil 
(pokud nějakou částku zaplatil), avšak za předpokladu, že Držitel 
licence vrátí Program straně, od které jej získal, během 30 dní od 
data faktury. Jedná-li se o licenci na dobu určitou, která 
podléhá prodloužení, má Držitel licence nárok na refundaci pouze v 
případě, že Program vrátí během prvních 30 dní původního období. 
Pokud Držitel licence Program stáhnul, měl by požádat subjekt, od 
kterého jej získal, o pokyny, jak dosáhnout vrácení peněz.<br>
<br>
7. Převod programu<br>
<br>
Držitel licence je oprávněn převést Program a veškerá 
licenční práva a povinnosti Držitele licence na jinou smluvní stranu 
za předpokladu, že tato strana akceptuje podmínky této 
Smlouvy. V případě ukončení licence kteroukoli smluvní stranou bez 
ohledu na důvod nesmí Držitel licence Program na jinou smluvní 
stranu převést. Držitel licence není oprávněn převádět část 1) 
Programu; nebo 2) Oprávněné užívání programu. V případě převodu 
Programu musí Držitel licence převést rovněž tištěnou verzi této 
Smlouvy, včetně dokumentu Licenční informace. Licenční oprávnění 
Držitele licence okamžitě po převodu končí.<br>
<br>
8. Vyloučení záruky<br>
<br>
V SOULADU S VEŠKERÝMI ZÁKONNÝMI ZÁRUKAMI, KTERÉ NELZE 
VYLOUČIT, NEPOSKYTUJE IBM ŽÁDNÉ ZÁRUKY ČI PODMÍNKY, VYJÁDŘENÉ 
VÝSLOVNĚ NEBO VYPLÝVAJÍCÍ Z OKOLNOSTÍ, POKUD JDE O PROGRAM NEBO 
PODPORU (JE-LI NĚJAKÁ POSKYTOVÁNA), VČETNĚ - A TO ZEJMÉNA - 
VEŠKERÝCH ZÁRUK ČI PODMÍNEK PRODEJNOSTI, USPOKOJIVÉ KVALITY, 
VHODNOSTI PRO URČITÝ ÚČEL A VLASTNICKÉHO NÁROKU, A JAKÉKOLI ZÁRUKY ČI 
PODMÍNKY NEPORUŠENÍ PRÁV TŘETÍCH STRAN.<br>
<br>
NĚKTERÉ STÁTY NEBO JURISDIKCE NEPŘIPOUŠTĚJÍ VYLOUČENÍ ZÁRUK 
VYJÁDŘENÝCH VÝSLOVNĚ NEBO VYPLÝVAJÍCÍCH Z OKOLNOSTÍ, A PROTO SE VÝŠE 
UVEDENÉ ZÁRUKY NEMUSÍ NA DRŽITELE LICENCE VZTAHOVAT. V TAKOVÉM 
PŘÍPADĚ JSOU TAKOVÉ ZÁRUKY ČASOVĚ OMEZENY POUZE NA MINIMÁLNÍ DOBU 
POŽADOVANOU ZÁKONEM. PO UKONČENÍ TÉTO DOBY IBM NEPOSKYTUJE ŽÁDNÉ DALŠÍ 
ZÁRUKY. NĚKTERÉ STÁTY NEBO JURISDIKCE NEPŘIPOUŠTĚJÍ OMEZENÍ DOBY 
TRVÁNÍ IMPLICITNÍ ZÁRUKY, A PROTO SE VÝŠE UVEDENÉ OMEZENÍ NA 
DRŽITELE LICENCE NEMUSÍ VZTAHOVAT. DRŽITEL LICENCE MŮŽE MÍT I DALŠÍ 
PRÁVA, KTERÁ SE LIŠÍ STÁT OD STÁTU NEBO JURISDIKCE OD JURISDIKCE.<br>
<br>
VYLOUČENÍ ZÁRUKY UVEDENÁ V TOMTO ODDÍLU 8 SE VZTAHUJÍ 
ROVNĚŽ NA VEŠKERÉ VÝVOJÁŘE A DODAVATELE IBM.<br>
<br>
VÝROBCI, DODAVATELÉ NEBO DISTRIBUTOŘI PROGRAMŮ OD JINÝCH 
DODAVATELŮ MOHOU POSKYTOVAT SVÉ VLASTNÍ ZÁRUKY.<br>
<br>
NESTANOVÍ-LI IBM VÝSLOVNĚ JINAK, PAK IBM NEPOSKYTUJE 
PODPORU ŽÁDNÉHO DRUHU. V TAKOVÉM PŘÍPADĚ SE NA JAKOUKOLI PODPORU 
POSKYTOVANOU SPOLEČNOSTÍ IBM VZTAHUJÍ VYLOUČENÍ ZÁRUKY UVEDENÁ V TOMTO 
ODDÍLU 8.<br>
<br>
9. Data a databáze Držitele licence<br>
<br>
IBM může s cílem pomoci Držiteli licence s určením problému 
s Programem požadovat, aby Držitel licence 1) umožnil IBM 
vzdálený přístup k systému Držitele licence, nebo 2) aby zaslal IBM 
příslušné údaje nebo systémová data. IBM však není povinna poskytnout 
takovou asistenci, pokud IBM a Držitel licence neuzavřeli 
samostatnou písemnou dohodu, na jejímž základě se IBM zavazuje, že bude 
Držiteli licence poskytovat tento typ podpory, který přesahuje 
povinnosti IBM vyplývající z této Smlouvy. IBM za všech okolností 
používá informace o chybách a problémech ke zdokonalování jejích 
produktů a služeb a poskytuje klientům asistenci prostřednictvím 
souvisejících nabídek podpory. K tomuto účelu může IBM využít služeb 
subjektů a dodavatelů IBM (včetně subjektů a dodavatelů z jedné nebo 
více jiných zemí, než je země, v níž má sídlo Držitel licence) a 
Držitel licence opravňuje IBM k takovému využití služeb subjektů a 
dodavatelů IBM.<br>
<br>
Držitel licence zůstává odpovědný za 1) veškerá data a 
obsah jakékoli databáze, kterou pro IBM zpřístupní, 2) výběr a 
implementaci postupů a kontrol týkajících se přístupu, zabezpečení, 
šifrování, užívání a přenosu dat (včetně veškerých osobních údajů), a 
3) zálohování a obnovu jakékoli databáze a veškerých uložených 
dat. Držitel licence nesmí odeslat IBM žádné osobní údaje nebo 
poskytnout IBM přístup k žádným osobním údajům, ať už ve formě dat 
nebo v nějaké jiné formě, a nese odpovědnost za veškeré 
přiměřené náklady nebo jiné výdaje, které mohou IBM vzniknout v 
souvislosti s neoprávněným poskytnutím takových informací IBM nebo v 
souvislosti se ztrátou či zpřístupněním informací ze strany IBM, včetně 
těch založených na nárocích třetích stran.<br>
<br>
10. Omezení odpovědnosti<br>
<br>
Omezení odpovědnosti a vyloučení záruky v tomto oddíle 10 
(Omezení odpovědnosti) se aplikuje v plném rozsahu, pokud není 
zakázáno ze zákona, bez možnosti smluvního zřeknutí se.<br>
<br>
10.1 Položky, za které IBM nese odpovědnost<br>
<br>
Mohou nastat okolnosti, kdy má Držitel licence z důvodu 
neplnění závazku na straně IBM nebo jiné odpovědnosti nárok na 
náhradu škody od IBM. Bez ohledu na příčinu vzniku nároku Držitele 
licence na náhradu škody od IBM (včetně podstatného porušení, 
nedbalosti, přivedení v omyl nebo jiného porušení závazkového či 
mimozávazkového vztahu), odpovídá IBM pouze za nároky vzniklé na základě 
každého Programu nebo ve spojení s ním nebo za nároky jinak vzniklé 
na základě této Smlouvy, a tato odpovědnost nesmí přesáhnout 
částku jakýchkoli 1) škod na zdraví (včetně smrti) a škod na 
nemovitém a osobním hmotném majetku, a 2) jiných skutečných přímých 
škod, až do výše poplatků, které Držitel licence zaplatil za 
Program, který je předmětem nároku (pokud je Program licencován na 
dobu určitou, pak do výše dvanácti měsíčních poplatků).<br>
<br>
Toto omezení se vztahuje rovněž i na všechny vývojáře a 
dodavatele Programů IBM. Jedná se o maximum, za které IBM a její 
vývojáři a dodavatelé Programů společně odpovídají.<br>
<br>
10.2 Položky, za které IBM nenese odpovědnost<br>
<br>
VYJMA PŘÍPADŮ, KDY JE TO VÝSLOVNĚ POŽADOVÁNO PRÁVNÍMI 
PŘEDPISY BEZ MOŽNOSTI VZDÁNÍ SE PRÁVA SMLUVNĚ, NEBUDOU IBM, JEJÍ 
SUBDODAVATELÉ ANI VÝVOJÁŘI PROGRAMŮ ZA ŽÁDNÝCH OKOLNOSTÍ ODPOVĚDNI ZA 
NÁSLEDUJÍCÍ, A TO V PŘÍPADĚ, ŽE BY IBM BYLA NA TAKOVOU MOŽNOST 
UPOZORNĚNA:<br>
<br>
a. ZA ZTRÁTU DAT NEBO ŠKODU NA DATECH;<br>
<br>
b. ZA ZVLÁŠTNÍ, NAHODILÉ NEBO NEPŘÍMÉ ŠKODY ČI ZA NÁSLEDNÉ 
HOSPODÁŘSKÉ ŠKODY; NEBO<br>
<br>
c. ZA UŠLÝ ZISK, ZTRÁTU OBCHODNÍCH PŘÍLEŽITOSTÍ, UŠLÉ 
PŘÍJMY, ÚJMU ZPŮSOBENOU POŠKOZENÍM DOBRÉHO JMÉNA NEBO ZA NEDOSAŽENÉ 
PŘEDPOKLÁDANÉ ÚSPORY.<br>
<br>
11. Kontrola dodržování podmínek<br>
<br>
Pro účely tohoto oddílu 11 (Kontrola dodržování podmínek), 
znamenají "Podmínky ILAN" 1) tuto Smlouvu a příslušné dodatky a 
transakční dokumenty poskytnuté IBM, a 2) softwarové postupy IBM, 
které jsou k dispozici na webových stránkách IBM Software Policy 
(www.ibm.com/softwarepolicies) včetně - a to zejména - postupů 
týkajících se zálohování, cen pro neúplný server a migrace.<br>
<br>
Práva a povinnosti uvedená dále v tomto oddílu 11 zůstávají 
v platnosti po dobu trvání licence a dva roky poté.<br>
<br>
11.1 Proces ověřování<br>
<br>
Držitel licence souhlasí, že vytvoří, bude uchovávat a 
poskytne IBM a jejím auditorům přesné písemné záznamy, výstupy 
systémových nástrojů a další systémové informace, které budou 
dostatečné k ověření, že Držitel licence užívá všechny Programy v 
souladu s podmínkami smlouvy ILAN, včetně všech příslušných 
podmínek IBM týkajících se licencování a cen. Držitel licence nese 
odpovědnost za 1) zajištění, že nepřekročí svou úroveň Oprávněného 
užívání, a 2) bude jednat v souladu s podmínkami smlouvy ILAN.<br>
<br>
IBM je na základě oznámení zaslaného v přiměřené dlouhé 
lhůtě předem oprávněna ověřit si, zda Držitel licence dodržuje 
podmínky smlouvy ILAN na všech pracovištích a pro všechna prostředí, 
v nichž používá Programy (k jakémukoli účelu) v souladu s 
podmínkami smlouvy ILAN. Takové ověření bude provedeno způsobem, jenž 
bude minimalizovat rušení obchodní činnosti Držitele licence a 
smí být provedeno v prostorách Držitele licence během řádné 
pracovní doby. IBM je oprávněna využít k takové kontrole služeb 
nezávislého auditora, a to za předpokladu, že IBM s tímto auditorem 
uzavře písemnou smlouvu o ochraně důvěrných informací.<br>
<br>
11.2 Rozhodnutí<br>
<br>
IBM bude Držitele písemně informovat, jestliže bude v rámci 
kontroly dodržování podmínek zjištěno, že Držitel licence užívá 
Program v rozsahu přesahujícím úroveň jeho Oprávněného užívání nebo 
jiným způsobem nedodržuje podmínky smlouvy ILAN. Držitel licence 
se zavazuje, že neprodleně uhradí přímo IBM poplatky, které 
IBM uvede na faktuře za 1) jakékoli takové nadměrné užívání, 2) 
podporu pro takové nadměrné užívání za dobu trvání takového 
nadměrného užívání nebo za dva roky (podle toho, které období je 
kratší), a 3) jakékoli dodatečné poplatky nebo jiné částky, které 
budou stanoveny na základě výsledků takové kontroly.<br>
<br>
12. Poznámky třetích stran<br>
<br>
Program může zahrnovat kód třetích stran, ke kterému 
Držiteli licence poskytuje licenci na základě této Smlouvy IBM, 
nikoli třetí strana. Jsou-li uvedeny jakékoli poznámky vztahující 
se ke kódu třetích stran ("Poznámky třetích stran"), jsou 
uvedeny pouze pro informaci Držitele licence. Tyto poznámky mohou 
být uvedeny v souboru(ech) NOTICES k Programu. Informace o 
způsobu získání zdrojového kódu pro určitý kód třetích stran 
najdete v Poznámkách třetích stran. Jestliže IBM v Poznámkách 
třetích stran označí kód třetích stran za "Kód třetích stran s 
možností modifikace", pak IBM opravňuje Držitele licence k 1) 
modifikaci Kódu třetích stran s možností modifikace a 2) ke zpětné 
kompilaci Programových modulů, které mají přímé rozhraní ke Kódu 
třetích stran s možností modifikace, za předpokladu, že tyto 
činnosti budou sloužit výhradně k ladění modifikací prováděných 
Držitelem licence u takového Kódu třetích stran. Závazek IBM týkající 
se servisu a podpory (je-li nějaký) se vztahuje pouze na 
nemodifikovaný Program.<br>
<br>
13. Všeobecná ustanovení<br>
<br>
a. Touto Smlouvou nejsou dotčena zákonná práva 
spotřebitelů, jichž se není možno smluvně zříci nebo jež nemohou být 
smluvně omezena.<br>
<br>
b. Není-li mezi Držitelem licence a IBM písemně dohodnuto 
jinak, splní IBM u Programů, které dodává Držiteli licence v 
hmotné podobě, svůj závazek odeslat a dodat předmětné Programy 
jejich předáním přepravci určenému IBM.<br>
<br>
c. V případě, že by některé ustanovení této Smlouvy bylo 
považováno za neplatné nebo nevymahatelné, zůstanou zbývající 
ustanovení této Smlouvy v plné platnosti a účinnosti.<br>
<br>
d. Každá ze smluvních stran bude postupovat v souladu s 
příslušnými vývozními a dovozními právními předpisy, včetně právních 
předpisů Spojených států amerických, které zakazují či omezují vývoz 
pro účely určitého použití či pro určité koncové uživatele. 
Držitel licence se zavazuje, že bude postupovat v souladu s 
příslušnými vývozními a dovozními právními předpisy, včetně právních 
předpisů Spojených států amerických, které zakazují či omezují vývoz 
pro účely určitého použití či pro určité koncové uživatele.<br>
<br>
e. Držitel licence souhlasí s tím, že umožní společnosti 
International Business Machines Corporation a jejím dceřiným společnostem 
(včetně jejich právních nástupců, postupníků, subdodavatelů a 
obchodních partnerů) ukládat a užívat jeho kontaktní informace všude, 
kde tito uskutečňují svou obchodní činnost související s 
produkty a službami IBM, nebo v rámci podpory obchodního vztahu mezi 
IBM a držitelem Licence.<br>
<br>
f. Každá ze smluvních stran poskytne druhé straně přiměřeně 
možnost nápravy předtím, než vůči druhé straně vznese nároky 
související s neplněním jejích povinností z této Smlouvy. Smluvní 
strany se pokusí v dobré vůli vyřešit jakékoli spory, neshody či 
nároky vztahující se k této Smlouvě.<br>
<br>
g. Nevyžadují-li příslušné právní předpisy jinak, bez 
možnosti smluvního zřeknutí se nebo omezení: 1) žádná ze smluvních 
stran nezahájí právní úkon (bez ohledu na jeho formu) ohledně 
jakéhokoli nároku vzniklého na základě této Smlouvy nebo ve spojení s 
touto Smlouvou později než dva roky od data vzniku příčiny 
takového právního úkonu; a 2) veškeré takové nároky a všechna 
příslušná práva vztahující se k takovým nárokům se po vypršení 
takového časového limitu považují za promlčené.<br>
<br>
h. Žádná ze smluvních stran nenese odpovědnost za nesplnění 
jakýchkoli závazků, pokud k takovému neplnění došlo z důvodů vzniklých 
nezávisle na její vůli.<br>
<br>
i. Tato Smlouva nezakládá pro žádnou třetí stranu žádné 
právo nebo důvod k žalobě a IBM nenese odpovědnost za žádné 
nároky třetích stran vznesené vůči Držiteli licence, s výjimkou, 
jak uvádí odstavec 10.1 (Položky, za které IBM nenese 
odpovědnost) výše, škody na zdraví (včetně smrti) nebo škody na 
nemovitém nebo hmotném osobním majetku, za které je IBM vůči takové 
třetí straně právně odpovědná.<br>
<br>
j. Smluvní strany se dohodly, že se po uzavření toto 
Smlouvy nebudou odvolávat na žádné prohlášení, které není v této 
Smlouvě uvedeno, včetně jakéhokoli prohlášení, které se týká: 1) 
výkonu či fungování Programu; 2) zkušeností nebo doporučení jiných 
stran; nebo 3) jakýchkoli výsledků či úspor, kterých může Držitel 
licence dosáhnout.<br>
<br>
k. IBM uzavřela smlouvy s určitými organizacemi (dále jen 
"Obchodní partneři IBM") za účelem nabízení, zprostředkování prodeje 
a podpory vybraných Programů. Obchodní partneři IBM zůstávají 
organizacemi nezávislými na IBM. IBM nenese odpovědnost za jednání nebo 
prohlášení Obchodních partnerů IBM, ani za jejich závazky vůči 
Držiteli licence.<br>
<br>
l. Licenční podmínky a podmínky týkající se odškodnění ve 
vztahu k právu duševního vlastnictví uvedené v jiných smlouvách, 
jež Držitel licence uzavřel s IBM (jako je například smlouva 
IBM Customer Agreement), se nevztahují na licence na Program 
udělené na základě této Smlouvy.<br>
<br>
m. Obě smluvní strany berou na vědomí, že veškeré vzájemně 
sdělené informace nejsou důvěrné. Vyžaduje-li některá ze smluvních 
stran výměnu důvěrných informací, pak taková výměna musí 
proběhnout na základě smlouvy o utajení důvěrných informací;<br>
<br>
14. Geografický rozsah a rozhodné právo<br>
<br>
14.1 Rozhodné právo<br>
<br>
Smluvní strany souhlasí s použitím práva země, v níž 
Držitel licence zakoupil licenci na Program, podle kterého se budou 
řídit, vykládat a uplatňovat veškeré práva, povinnosti a závazky 
Držitele licence a IBM z této Smlouvy či vztahující se k jejímu 
předmětu a to bez ohledu na rozpor právních zásad.<br>
<br>
Úmluva OSN o smlouvách o mezinárodní koupi zboží se 
neaplikuje.<br>
<br>
14.2 Jurisdikce<br>
<br>
Všechna práva, povinnosti a závazky budou podléhat 
rozhodnutím příslušných soudů země, v níž Držitel licence obdržel 
licenci na Program.<br>
<br>
Část 2 - Podmínky specifické pro zemi<br>
<br>
Pro licence udělené v České republice platí, že níže 
uvedené podmínky nahrazují nebo mění podmínky uvedené v Části 1. 
Veškeré podmínky uvedené v Části 1, které nejsou těmito dodatky 
dotčeny, zůstávají v plné platnosti.<br>
<br>
DODATKY PRO ZEMĚ EVROPY, STŘEDNÍHO VÝCHODU A AFRIKY (EMEA)<br>
<br>
ČLENSKÉ STÁTY EVROPSKÉ UNIE<br>
<br>
8. Záruka a vyloučení záruky<br>
<br>
Níže uvedený text se přidává k oddílu 8 (Záruka a vyloučení 
záruky):<br>
<br>
Spotřebitelé z Evropské unie ("EU") mají zákonná práva, 
která vyplývají z platné národní legislativy vztahující se na 
prodej spotřebního zboží. Tato práva nejsou dotčena ustanoveními 
tohoto oddílu 8 (Záruka a vyloučení záruky).<br>
<br>
ČLENSKÉ STÁTY EU A ZEMĚ UVEDENÉ NÍŽE<br>
<br>
Jakákoliv evropská země, v které platí právní předpisy 
upravující ochranu osobních údajů a ochranu soukromí podobně jako 
právní předpisy EU.<br>
<br>
13. Všeobecná ustanovení<br>
<br>
Níže uvedený text nahrazuje bod 13.e:<br>
<br>
(1) Definice - Pro účely tohoto bodu 13.e platí následující 
dodatečné definice:<br>
<br>
(a) Informace o obchodních kontaktech - kontaktní informace 
vztahující se k obchodním vztahům, které Držitel licence zpřístupní 
IBM, včetně jmen, funkcí, obchodních adres, telefonních čísel, e-
mailových adres zaměstnanců a dodavatelů Držitele licence. Pro 
Rakousko, Itálii a Švýcarsko zahrnují Informace o obchodních 
kontaktech rovněž údaje o Držiteli licence a jeho dodavatelích, kteří 
jsou právnickými osobami (například údaje o příjmech Držitele 
licence a další informace týkající se transakcí).<br>
<br>
(b) Obchodní kontakty - zaměstnanci a dodavatelé Držitele 
licence, jichž se týkají Informace o obchodních kontaktech.<br>
<br>
(c) Úřad na ochranu osobních údajů - úřad zřízený dle 
zákona o ochraně osobních údajů a zákona o elektronických 
komunikacích příslušné země nebo (v zemích, jež nejsou členy EU) úřad 
odpovědný za kontrolu ochrany osobních údajů v této zemi, nebo (pro 
kteroukoli z výše uvedených možností) řádně jmenovaný právní nástupce 
takového úřadu.<br>
<br>
(d) Právní předpisy na ochranu osobních údajů a o 
elektronických komunikacích - i) příslušné místní právní předpisy v 
platném znění, které implementují požadavky Směrnice Evropského 
parlamentu a Rady 95/46/ES (o ochraně fyzických osob v souvislosti se 
zpracováním osobních údajů a o volném pohybu těchto údajů) a Směrnice 
Evropského parlamentu a Rady 2002/58/ES (o zpracování osobních údajů a 
ochraně soukromí v odvětví elektronických komunikací); nebo (ii) u 
zemí, jež nejsou členy EU, právní předpisy schválené v příslušné 
zemi a týkající se ochrany osobních údajů a regulace 
elektronických komunikací, včetně (pro kteroukoli z výše uvedených 
možností) jakékoli jejich zákonné náhrady nebo změny.<br>
<br>
(e) Skupina IBM - International Business Machines 
Corporation, Armonk, New York, USA, její dceřiné společnosti a jejich 
příslušní Obchodní partneři a subdodavatelé.<br>
<br>
(2) Držitel licence opravňuje IBM:<br>
<br>
(a) ke zpracování a používání Informací o obchodních 
kontaktech v rámci Skupiny IBM pro účely poskytování podpory Držiteli 
licence, včetně poskytování služeb, a pro účely podporování 
obchodních vztahů mezi Držitelem licence a Skupinou IBM, včetně 
komunikace s Obchodními kontakty (e-mailem nebo jinak) a marketingu 
produktů a služeb Skupiny IBM ("Uvedený účel"); a<br>
<br>
(b) ke zpřístupnění Informací o obchodních kontaktech 
ostatním členům Skupiny IBM, a to pouze v souvislosti s Uvedeným 
účelem.<br>
<br>
(3) IBM se zavazuje zpracovávat Informace o obchodních 
kontaktech v souladu s platnými právními předpisy na ochranu osobních 
údajů a o elektronických komunikacích a užívat je pouze pro 
Uvedený účel.<br>
<br>
(4) Držitel licence prohlašuje, že získal (nebo získá), a 
to v rozsahu, v jakém to požadují právní předpisy na ochranu 
osobních údajů a o elektronických komunikacích, příslušné souhlasy 
od Obchodních kontaktů, které patřičně o této skutečnosti 
informoval (nebo informuje), aby bylo Skupině IBM umožněno zpracovávat 
a užívat Informace o obchodních kontaktech za účelem 
komunikace s těmito kontakty, včetně komunikace emailem, a to v 
souladu s Uvedeným účelem.<br>
<br>
(5) Držitel licence opravňuje IBM k přenášení Informací o 
obchodních kontaktech mimo oblast Evropského hospodářského prostoru za 
předpokladu, že takový přenos bude probíhat na základě smluvních 
podmínek schválených Úřadem na ochranu osobních údajů, případně, že 
takový přenos bude jinak povolen právními předpisy na ochranu 
osobních údajů a o elektronických komunikacích.<br>
<br>
Z125-5589-05 (07/2011)<br>
<br>
<br>
﻿</BODY>
</HTML>